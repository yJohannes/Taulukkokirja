<div class="sticky-page-header">
    <div class="d-flex">
        <h1>Jäähdytyskone ja lämpöpumppu</h1>
    </div>
    <hr>
</div>

<p>
<ul>
    <li>
        Jäähdytyskoneen tarkoitus on jäähdyttää kylmäsäiliötä.
    </li>
    <li>
        Lämpöpumpun tarkoitus on siirtää lämpöä kuumasäiliöön.
    </li>
</ul>

Molemmissa tapauksissa koneeseen tehdyllä ulkoisella työllä
<span class="latex-container">W</span>
siirretään kylmäsäiliöstä lämpömäärä
<span class="latex-container">Q_C</span>
pois ja kuumasäiliöön siirretään lämpömäärä
<span class="latex-container">Q_H = Q_C + W</span>
.
</p>


<p>
    Jäähdytyskoneen tarkoitus on siirtää kylmäsäiliöstä pois mahdollisimman suuri lämpömäärä
    <span class="latex-container">Q_C</span>
    mahdollisimman pienellä ulkoisella työllä
    <span class="latex-container">W</span>
    .
    Tämän toiminnan tehokkuutta kuvaa parhaiten suhde
    <span class="latex-container">Q_C/W</span>
    , jota kutsutaan <b>kylmäkertoimeksi:</b>
    <span class="latex-container full display theorem">\varepsilon_C = \frac{Q_C}{W} = \frac{Q_C}{Q_H - Q_C}</span>

    Kylmäkertoimen ehdoton maksimiarvo on
    <span class="latex-container full theorem display">\varepsilon_{C,\max} = \frac{T_C}{T_H - T_C}</span>
</p>

<p>
    Lämpöpumpun tarkoitus on siirtää kuumasäiliöön mahdollisimman suuri lämpömäärä
    <span class="latex-container">Q_H</span>
    mahdollisimman pienellä ulkoisella työllä
    <span class="latex-container">W</span>
    .

    Tämän toiminnan tehokkuutta kuvaa parhaiten suhde
    <span class="latex-container">Q_H/W</span>
    , jota kutsutaan <b>lämpökertoimeksi</b>:
    <span class="latex-container full display theorem">\varepsilon_H = \frac{Q_H}{W} = \frac{Q_H}{Q_H - Q_C}</span>

    Lämpökertoimen ehdoton maksimiarvo on
    <span class="latex-container full display theorem">\varepsilon_{H,\max} = \frac{T_H}{T_H - T_C}</span>
</p>

<div class="insight">
    <p>
        Jos lämpöpumpun lämpökerroin on 3, se tarkoittaa, että jokaista sähköverkosta otettua 1 kilowattia kohden saadaan 3
        kilowatin verran lämpöä siirrettyä huoneeseen.
        Jos laite kuluttaa energiaa 300 W, se siirtää sisätiloihin energiaa teholla 900 W.
        Lämmitysenergiassa säästettäisiin 67%.
    </p>
</div>

<p>
    Jääkaapin jäähdystyskoneessa kiertää jäähdytysnestettä, joka höyrystyy jääkaapin sisäpuolella höyrystimessä sitoen lämpömäärän
    <span class="latex-container">Q_C</span>.
    Nesteen höyrystyminen sitoo lämpöä jääkaapin sisältä.
    Tämän jälkeen kompressori tekee kaasuun työn
    <span class="latex-container">W</span>
    puristaen höyryn korkeaan paineeseen, jotta se nesteytyy lauhduttimessa ja luovuttaa lämpömäärän
    <span class="latex-container">Q_H</span>
    . Tämän jälkeen neste virtaa paineenalennusventtiilin kautta takaisin höyrystimeen.
</p>