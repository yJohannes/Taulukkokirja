<div class="sticky-header">
	<div class="d-flex">
		<h1>Kavitaatio</h1>
	</div>
	<hr>
</div>

<p>
    Veden virratessa putkea pitkin säiliöstä alaspäin paine putkessa saattaa laskea alle kylläisen höyrynpaineen,
    neste alkaa kiehua ja kehittyy höyrykuplia. Putkessa on <b>kavitaatio</b>.
    Mikäli putken alapäässä ei ole venttiiiliä lisäämässä alapään painetta, paine alapäässä on 1 bar.
    Silloin paine 10 m:n korkeudella on Bernoullin yhtälön mukaan 0 bar,
    jos virtausnopeus putkessa on vakio ja unohdetaan virtausvastukset, ja vesi alkaa siten varmasti kiehua.
    Kun kuplat kulkeutuvat veden mukana paikkaan, jossa paine on suurempi, höyry lauhtuu ja kuplat häviävät nopeasti.
    Tämä saa aikaan suuria paikallisia painehuippuja, suuruusluokkaa <b>10 000 bar</b>.
    Näin suuri paine yleensä rikkoo metallin pinnan. Näin käy myös moottoriveneen potkurin kavitoidessa; potkurin pinta kuluu.
</p>